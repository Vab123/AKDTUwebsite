<printable></printable>

=====Studieaktivitetsundersøgelse=====
Kære andelshaver,\\ \\

På baggrund af vores studieaktivitetsundersøgelse i efteråret 2015 skriver vi dette brev til dig, enten fordi du ikke har svaret på undersøgelsen eller fordi at du har tilkendegivet, at du ikke længere er studieaktiv.

Derfor vil vi gøre opmærksom på, at vi med virkning fra 1/5 2016 agter at håndhæve kollegiets vedtægters §3.2. Vedtægterne kan findes på [[http://akdtu.dk/public_files/vedtaegter.pdf]].

Dette betyder at du har seks måneder, tællende fra 1/5 2016, til at sætte din andel til salg. Hvis bestyrelsen ikke har modtaget dokumentation for forsøg på salg senest den 1/11 2016, er vi nødsaget til at tage yderligere skridt, i værste fald udsættelsesforretning ved fogeden som beskrevet i §3.3.

Forsøg på salg skal, som minimum, være at opsøge interesserede købere på den af bestyrelsen førte venteliste. Hvis det ikke er muligt at sælge til nogen på ventelisten, eller i tilfælde af at der ikke er nogen på venteliste, skal man annoncere på kollegiets hjemmeside.

Den fulde procedure for salg kan ses på [[https://akdtu.dk/for-beboere/salg-af-lejlighed/]]. \\ \\

Som dokumentation for studieaktivitet gælder kun en officiel studiebekræftelse (studiekort er ikke gyldig dokumentation). Dokumentationen skal sendes til [[bestyrelsen@akdtu.dk]].

DTU studerende kan downloade en studiebekræftelse gennem [[https://cn.inside.dtu.dk/cnnet/Grades/Grades.aspx]] eller gennem DTU’s studiekontor/AUS. \\ \\

Hvis du har spørgsmål kan du kontakte bestyrelsen på [[bestyrelsen@akdtu.dk]].

<WRAP centeralign>
Med venlig hilsen\\
Bestyrelsen\\
Andelskollegiet ved DTU - Akademivej
</WRAP>