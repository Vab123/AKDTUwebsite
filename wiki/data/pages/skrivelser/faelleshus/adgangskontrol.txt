<printable></printable>

=====Fælleshus: Adgangskontrol=====
For at sikre fælleshuset er der både adgangskontrol og alarm installeret.

Adgangskontrollen bliver brugt til at holde styr på hvem der benytter fælleshuset og hvorvidt de følger reglerne. Reglerne for brug af fælleshuset står på opslag i fælleshuset.

Gentagne eller grove brud på reglerne kan i yderste konsekvens medføre blokering af din adgang til fælleshuset.

Adgangskontrollen holder log over hvem der har været i fælleshuset (og om man ikke har tilsluttet alarmen mm.), i tilfælde af tyveri/hærværk o.lign. kan du i yderste konsekvens blive gjort erstatningspligtig. Derfor skal du, hvis du mister din prox-brik, kontakte bestyrelsen hurtigst muligt, så dens adgang kan blive spærret. En ny prox-brik koster pt. 120 kr. og vil blive opkrævet over huslejen.

Af hensyn til eventuelt erstatningsansvar mm. er det vigtigt at kontakte bestyrelsen hurtigst muligt hvis der observeres skader, problemer mm.


====Vejledning====
===For at låse op===
For at komme ind skal du holde prox brikken hen foran tastaturet og der lyder et bip og døren låses op kortvarigt.

===For at komme ud===
For at komme ud skal du bare trykke på den hvide knap med nøglesymbol over dørhåndtaget og døren låses kortvarigt op.

===For at aktivere alarmen===
Hvis du er den sidste der forlader fælleshuset skal du aktivere alarmen.
Dette gøres ved at trykke på # på det udvendige tastatur og derefter holde prox-brikken hen foran tastatur.
Den vil så bippe og tænde en rød diode.
Hvis den fortsætter med at lyse grønt, skal du tjekke, at alle døre og vinduer er lukkede.
Hvis der stadig er problemer skal du straks skrive til bestyrelsen som vil tage sig af det.


Hvis du har nogen spørgsmål er du velkommen at kontakte bestyrelse på [[bestyrelsen@akdtu.dk]].

<WRAP centeralign>
Med venlig hilsen,\\
Bestyrelsen\\
Andelskollegiet ved DTU - Akademivej
</WRAP>