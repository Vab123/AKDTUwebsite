=====Ren- og vedligeholdelse af egne arealer=====
<WRAP noprint><adm information>Siden her er lavet til at blive eksporteret til PDF, med knappen "Export to PDF", oppe til venstre</adm></WRAP>

Kære andelshaver,

Ifølge foreningens vedtægter §10 er det andelshavers pligt at sørge for ren- og vedligeholdelse af egen andel.

Formålet med denne skrivelse er derfor at gøre opmærksom på hvad du som andelshaver skal udføre af vedligeholdende arbejde på egen grund.

For at give det bedste overblik er opgaverne delt op i tre kategorier; Generelt, Forår/Sommer og Efterår/Vinter.

Ved udførelse af disse simple vedligeholdelsesopgaver sikrer vi en ejendom der ikke blot ser pænere ud, men også har en længere levetid.

Dette hjælper med at øge omsætteligheden af lejligheder og sænker risikoen for bekostelige reparationer der kan have betydning for den månedlige boligafgift.

Manglende ren- og vedligeholdelse vil af vurderingsmanden ved salg medføre nedslag i værdien.

Ren- og vedligeholdelse skal være udført senest 30/6 2021 (hække skal dog være klippede senest 22/5). Hvis arbejdet ikke er udført inden deadline, kan bestyrelsen vælge at kræve adgang og få arbejdet udført på andelshavers regning.

Ved grov og/eller gentagende misligholdelse af ren- og vedligeholdelsespligten kan bestyrelsen ekskludere andelshaver fra foreningen jf. §18.1.

Hvis du har nogle spørgsmål er du velkommen til at kontakte bestyrelsen på [[bestyrelsen@akdtu.dk]].


<WRAP centeralign>
Med venlig hilsen,\\
Bestyrelsen\\
Andelskollegiet ved DTU - Akademivej
</WRAP>

<pagebreak>

====Generelt====
  * Terrasser/altaner og foran hoveddør må ikke benyttes som opbevaringsplads.
  * Gangarealerne foran hoveddøre/svalegange skal være ryddet, da dette er flugtvej fra lejlighederne.
  * Fejl/defekter på kollegiet (inkl. i lejligheder) som kan have betydning for kollegiets drift skal indberettes til bestyrelsen.
    * Dette kan f.eks. være utætheder på vand- eller varmerør, eller indtrængende vand/fugt ved døre/vinduer.
    * Såfremt andelshaver ikke indberetter eventuelle problemer i sin lejlighed til bestyrelsen, vil pågældende andelshaver selv hæfte for udbedring af skader, selv hvis problemet normalt er foreningens ansvar.
    * **Bemærk**: Stoppet håndvask/afløb er andelshavers eget ansvar.

**Forår/Sommer**
  * Stuelejligheder
    * Luge ukrudt i hæk og mellem fliser.
      * Der er haveredskaber i hhv. opgang 1 og fælleshuset.
    * Klippe hæk – Gælder både inderside, yderside og højde (ca. 130-140 cm).
      * Der er hækkesakse og grensakse i opgang 1/fælleshuset.

  * 1. og 2. sal
    * Rense inderside og yderside af glas på altan for alger og snavs.
    * Vedligeholde gulvet på altan.
      - Gulvet skal rengøres, så det er helt rent for snavs og alger; f.eks. med grundrens eller lignende.
      - Når gulvet er rent og tørt, påføres tynde lag af enten rå eller koldpresset linolie – gerne med fungicid.
        * Hvert lag der bliver påført, skal tørre inden der påføres nyt lag.
        * Linolie kan findes i skabet i fælleshusets depotrum; hvis der ikke er noget kontakt bestyrelsen.
        * Grundet flere års misvedligeholdelse blandt mange andelshavere har gulvet behov for mange lag – 10 lag er ikke utænkeligt. Dette skal i så fald gøres over en længere periode så det når at trænge rigtigt ind og hærde. 
        * **Bemærk**: Linolie er selvantændeligt, det betyder at hvis man benytter en klud til at påsmøre olien skal man afskaffe denne på ansvarlig vis.
    * Vedligeholde gelænder på altan.
      - Gelænderet skal rengøres, så det er helt rent for snavs og alger, f.eks. med grundrens eller lignende.
      - Slibes med sandpapir så det er helt jævnt og glat (afslut med minimum korn 120).
        * Det er muligt at låne en excentersliber til arbejdet; kontakt bestyrelsen.
      - Når gelænderet er rent og tørt, påføres tynde lag af enten rå eller koldpresset linolie – gerne med fungicid.
        * Hvert lag der bliver påført skal tørre inden der påføres nyt lag.
        * Linolie kan findes i skabet i fælleshusets depotrum; hvis der ikke er noget kontakt bestyrelsen.
        * **Bemærk**: Linolie er selvantændeligt, det betyder at hvis man benytter en klud til at påsmøre olien skal man afskaffe denne på ansvarlig vis.

**Efterår/Vinter**
  * Hvis ens radiator larmer, eller man har problemer med at få varme i radiator eller gulvvarme, skal man udlufte den. 
    * Nogle lejligheder (især på 2. sal) kan risikere at skulle udlufte et par gange i løbet af efterår-/vintersæsonen.
    * Hvordan dette gøres kan ses på kollegiets hjemmeside [[https://akdtu.dk/for-beboere/vejledninger/varmesystem/]].
  * Kontrollere at radiator og gulvvarme samt varmerør i teknikskab holder tæt.
  * Stuelejligheder og 1. sal:
    * Rense tagrende (den sidder på undersiden af altanen over lejligheden).